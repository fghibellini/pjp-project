==== Semestrální práce ====

Rozšiřte skupinu překladačů gcc/llvm o nový jednoduchý frontend zpracovávající vstupní jazyk inspirovaný jazykem Pascal. Výstupem frontendu bude abstraktní syntaktický strom ve formátu GENERIC překladačů gcc/IR překladače llvm. V našem vstupním jazyce se omezte na deklaraci konstant, globálních proměnných a funkcí, a datový typ int. Číselné konstanty umožněte zadávat dekadicky, hexadecimálně a octalově. Podporujte aritmetické výrazy s operacemi +, -, *, div, mod a závorkami. Z příkazů podporujte přiřazení, if, while, for, readln a writeln. Samozřejmě podporujte deklaraci a volání funkcí, procedur s partametry, i v rekurzi.

Pro vstup a výstup (readln a writeln) vytvářejte uzly stromy reprezntující volání standardních funkcí scanf a printf, které jsou k dispozici přilinkováním v prostředí semestrální úlohy. Načítejte a vypisujte vždy jedno číslo.

Váš frontend bude muset pro zisk bodů za jednotlivé úrovně semestrální práce zkompilovat jednoduché programy. Tyto programy jsou dostupné a slouží především pro zjasnění syntaxe.

Pro inspiraci doporučujeme již hotový překladač jazyka Mila, který je Vaším studijním materiálem. https://edux.fit.cvut.cz/courses/BI-PJP/_media/semestral_work/semestralka.zip

Kompilace gcc a vzorového frontendu byla testována na Ubuntu 32/64bit (13.10) a Opensuse 64bit (13.2). První kompilace (jednovláknová) zabere přibližně 1.5 hodiny (Core i7@2.0GHz), vícevláknová kompilace je podporována. Zdrojové kódy a kompilované soubory dohromady zaberou přibližně 5GB místa.

Vstupem Vašeho programu bude soubor se zdrojovým kódem.

Výstupem Vašeho programu bude abstraktní syntaktický strom ve formátu GENERIC překladačů gcc, který dále gcc zpracuje tzv. backendem a vytvoří spustitelný binární soubor, nebo reprezentace ve vnitřním formátu překladače llvm, který dále llvm zpracuje a vytvoří spustitelný binární soubor.

Dokumentaci ke gcc, psaní frontendu pro gcc a struktur generic najdete na webu (http://gcc.gnu.org/onlinedocs/gccint/ sekce 5. Language front Ends in GCC, 9. Passes and Files of the Compiler a 10. GENERIC). K dispozici je ukázkový frontend, který obsahuje ukázky struktur generic všeho co je požadováno a šablona frontendu https://gitlab.fit.cvut.cz/pjp/gcc-samples.

Dokumentaci k llvm, psaní frontendu pro llvm a vnitřnímu formátu překladače llvm najdete na webu (http://llvm.org/docs/tutorial/).

Skript na stáhnutí gcc/llvm, šablony frontendů a celkovou kompilaci, ukázkové zdrojové kódy máte dostupné na https://gitlab.fit.cvut.cz/pjp/semestralwork, https://gitlab.fit.cvut.cz/pjp/gcc-emptyfrontend, https://gitlab.fit.cvut.cz/pjp/gcc-samples a https://gitlab.fit.cvut.cz/pjp/llvm-emptyfrontend

Semestrální práce psaná pro llvm není podporovaná ale je akceptovaná.

V případě že nemáte operační systém Linux můžete využít obrazy pro VirtualBox se staženými zdrojovýmí kódy gcc a se zkompilovaným prázdným frontendem. 32 bit verze http://users.fit.cvut.cz/~travnja3/BI-PJP/OpenSUSE_32.ova a 64 bit verze http://users.fit.cvut.cz/~travnja3/BI-PJP/OpenSUSE.ova

Termíny pro odevzdání práce jsou následující:
  * do konce 5. týdne zkouškového (student může za semestrální práci získat plný počet bodů)
  * od konce 5. týdne zkouškového do konce zkouškového (bude uplatněna penalizace odečtem 50 procent ze získaných bodů)

Svá řešení odevzdávejte přes Progtest jako jeden zip soubor, jehož součástí bude:
  * Kompletní funkční kód frontendu včetně nezdrojových souborů jako jsou konfigurační soubory a podobně.
  * Alespoň dva vlastní programy prezentující vámi implementované vlastnosti jazyka.

Bodové hodnocení bude záviset na počtu implementovaných funkcionalit.

Main funkce, výpis čísel, načítání čísel, globální proměnné, výrazy, přiřazení, číselné konstanty v dekadické soustavě: základ,
Číselné konstanty v hexadecimální a oktalové soustavě: 5%,
If, While (společně s příkazem break): 10%
For (to i downto; společně s příkazem break): 10%,
Vnořené bloky: 10%,
Statické pole (indexované v jakémkoli intervalu hodnot): 15%,

Procedury, Funkce, lokální proměnné, exit: 15%,
Parametry funkcí a procedur: 10%,
Rekurze: 10%,
Nepřímá rekurze: 15%

